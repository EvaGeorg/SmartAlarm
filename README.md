# SmartAlarm VP project

### Наслов на проектната задача:

Snooze Me Alarm Clock

### Изработиле: 

Ана Тодоровска 161501   

Драгана Тасевска 161511    

Ева Георгиева 161526    

### Краток опис на апликацијата:

Апликацијата која што ја развивме е класична апликација за аларм будилник, кој го проширивме додавајќи неколку интересни дополнувања. 

Најпрво алармот ги поседува сите основни својства на една наједноставна аларм апликација, како подесување на време и датум и поставување на аларм во тоа време.

Како прво дополнување нашата апликација нуди можност за избор на **Limit**, граница колку пати корисникот може да ја одбере Snooze опцијата, како и на колкав временски период ќе се повторуваат веќе одложените аларми.

Друго дополнување е можноста за избор од повеќе песни, кои би служеле како музика која свири при активирање на алармот.

Веројатно најважно и најинтересно дополнување е можноста да се одбере игра која корисникот ја игра за да може при успешно завршување да го исклучи алармот. Апликацијата има четири категории на игри: **Maze**, **Shuffle**, **Eat the clocks**, **Quiz**, од кои **Quiz** категоријата има четири подкатегории за различни видови на погодувања или одговарања на дадената загатка.

### Упатство за користење на апликацијата:

Користењето на апликацијата е мошне едноставно, што е овозможено благодарение на добриот дизајн и структура на истата. 
При поглед на главната форма на апликацијата може да се забележат јасно означените места каде се подесуваат датумот, времето, бројот на **Snooze** одложувања т.е **Limit**, како и должината на истите т.е **Snooze**, музиката, како и дали и која игра да биде одиграна. Потоа, јасно видливо е копчето **Set Alarm**, кое овозможува зачувување на алармот кој корисникот го наместил, а истиот е видлив веднаш потоа во листата на аларми, подолу во формата. 

Истотака, апликацијата има и копче за отстранување на еден или повеќе аларми **Remove**, како и копче за измена на некој од алармите **Change**. Бришењето, како и измената на аларми е овозможено само доколку има аларм од листата кој е веќе селектиран. Измената на аларм се врши во рамките на самата форма, што е означено веднаш под самото копче, како би се избегнале двосмислености.

Откако некој од алармите ќе се уклучи, т.е ќе дојде неговото соодветно време, музиката на самиот аларм почнува да свири и на корисникот му е отворена нова форма. Ваквата форма има две копчиња **I’m awake** и **Snooze**. **Snooze** копчето го одложува алармот во согласност со подесените карактеристики од главната форма. **I’m awake** копчето пак отвара нова форма во зависност од одбраната игра која треба да се одигра, или доколку таква игра не е одбрана едноставно го исклучува алармот.

Доколку корисникот одбрал некоја од игрите, алармот може да исклучи единствено преку успешно одиграна игра. Така, сите вакви форми не даваат можност за нивно исклучување преку затворање на таквата форма.

При избор на играта **Maze**, корисникот треба со помош на маусот да дојде до јасно означениот крај, т.е излез и така да ја заврши играта, по што алармот е изгасен.

При избор на играта **Shuffle**, корисникот треба да ги подреди броевите, како што е објаснето во формата која се појавува пред почеток на играта.

При избор на играта **Quiz**, корисникот најпрво треба да одбере која тежина на играта ја посакува **Easy**, **Medium** или **Hard**, при што основна опција е **Easy**. Откако тоа ќе се направи, наредната форма нуди четири игри кои корисникот може да ги игра. Првата игра е **Guess the word**, во која корисникот треба да погоди збор, а во зависност на тежината истиот е повеќе или помалку познат на самиот почеток. Втората игра е **Solve equation**, каде е зададена равенка која корисникот треба да ја реши, а во зависност од тежината работи со помали или поголеми броеви. Третата игра е **Guess the number**, во која корисникот во зависност од тежината треба да погоди еден број во помал или поголем ранг, притоа на секое погодување добива информација дали бројот кој се бара е помал или поголем од неговата претпоставка. Четвртата игра е **Answer a question**, каде корисникот треба да одговори на две прашања од општо познавање, а при грешно погодување добива информација за точниот одговор. Во оваа игра тежината одредува по колку грешни обиди на корисникот му се дадени подобри информации. Сите игри во рамки на играта **Quiz** се направени така да корисникот на крај ја заврши играта, бидејќи се достапни насоки кои него го водат низ играта.

При избор на играта **Eat the clocks**, корисникот игра интересна и соодветна верзија на играта Pacman, каде треба да ги “изеде” сите будилници за да може да го исклучи алармот.

Сите игри се интересни и доволно тешки за да го разбудат корисникот, што е и нивната цел, но секако не толку тешки како тој не би одбрал да ги игра.

### Структура на самата апликација:

Самата апликација има потреба од работа со аларми, така логично е дека има потреба од класата **Alarm**. Оваа класа ги чува сите потребни податоци за еден аларм **Date**, **Time**, **Snooze**, **Limit**, **Ringtone**, **Game**. Истотака, чува и **SoundPlayer** објект и две boolean променливи **AlarmOn** (кажува дали алармот е уклучен) и **Done** (кажува дали алармот е завршен). Во оваа класа покрај конструкторот има метод **check** кој проверува дали алармот треба да се уклучи, метод **start** за уклучување на алармот, метод **setSong** за подесување на рингтонот, како и **toString** метод.

Класата **AlarmDoc** во себе чува листа од аларми, а содржи и неколку едноставни методи за додавање и отстранување на аларм, како и добивање на листата која се чува.

Во рамки на главната форма се чува објект од класата **AlarmDoc**. 

Класата го содржи setAlarm методот кој се повикува на клик на копчето **Set Alarm**. Овај метод ги зема вредностите на тековните датум, време, песна (доколку не е внесена има предефинирна вредност) и игра. Така, се прави објект од класата **Alarm**, кој се додава во листата од аларми на самата форма, но и на онаа на **AlarmDoc** објектот. 

Неопходно за самата форма е да има **timer**, па така на секој еден тик на истиот се повикува **check** методот на алармите во листата, и доколку тој враќа true и алармот не е вклучен, истиот се стартува. Формата има имплементирано и методи кои се потребни при промена на повеќето **NumericUpDown** контроли, како и останатите копчиња.

Секоја од игрите има специфичен начин на имплементација, секако бидејќи сите се засебно одделни игри. Во рамките на оваа документација, веќе е објаснета нивата примена и начинот на кој тие се играат, па така сега ќе биде објаснета целосната имплементација на една од нив.

Во рамки на **Quiz** играта има игра која се вика **Answer Questions**. Оваа игра има едноставна цел, корисникот точно да одговори на поставените прашања како би го исклучил алармот. 

Во самата форма на играта се чуваат два речници (**Dictionary**), од кои едниот има за клучеви и вредности стрингови, додека другиот има клучеви кои се цели броеви, а вредности стрингови. Истотака во рамки на формата се чуваат и двата одговори на прашањата, како и бројот на пробувања за погодување на одговорот. 

Целта на првиот речник **mapQuestions** е да клуч кој претставува прашање е мапиран со вредност која го представува точниот одговор на тоа прашање. Другиот речник **mapInts** пак, има клучеви кои се редни броеви, а вредности се самите прашања. Ваквиот речник е направен се со цел да се овозможи користење на **Random** објект во рамки на **AnswerGame** методот. Така, во овој метод е направен случаен избор на прашања, и истите се зачувани во променливите Answer1 и Answer2. 

Формата има копче кое кога е притиснато, а двете прашања се точно одговорени, ја затвара истата, и се гаси алармот. Во рамки на методот **btnOK_Click** најпрво се прави проверка дали соодветните TextBox полиња кои корисникот ги пополнува одговараат на зачуваните променливи на одговорите. Доколку тоа е случај играта завршува, во спротивно се бројат број на кликови, како би се овозможило сигурно завршување на играта. Така, во зависност на предходно избраната тежина на играта, по одреден број на кликови на корисникот му е прикажан точниот одговор.
